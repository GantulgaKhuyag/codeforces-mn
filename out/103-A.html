<h1 id="уйтгарлах-завгүй">Уйтгарлах завгүй</h1>
<p>Уурхайчин Ваганыч мэргэжил дээшлүүлэх сургалтанд суужээ. Сургалтын төгсгөлд авсан &quot;Уйтгарлах завгүй&quot; нэртэй компьютерийн шалгалт л түүнд эвгүй байлаа.</p>
<p>Шалгалтыг тэстээр авч байгаа бөгөөд <span class="math"><em>n</em></span> асуултаас тогтоно. <span class="math"><em>i</em></span>-р асуулт <span class="math"><em>a</em><sub><em>i</em></sub></span> сонголттой бөгөөд зөвхөн нэг зөв сонголттой.</p>
<p>Асуултуудад эхнээс нь хариулж явах ба асуултын аль ч хувилбарыг сонгохоор дарж болно. Зорилго бол мэдээж <span class="math"><em>n</em></span> асуулт бүрийн зөв хариултыг сонгох. Хэрвээ Ваганыч ямар нэг асуулт дээр буруу хариулбал өмнө нь бөглөсөн бүх хариултууд идэвхгүй болоод дахиад эхнээс нь буюу 1-р асуултаас эхлэн бөглөх болно.</p>
<p>Ваганыч ухаантай бөгөөд ой санамж сайтай учир бүх үйл явцыг санаад ухаалгаар ашиглаж чадна. Гэвч... тэр даанч итгэхийн аргагүй азгүй нэгэн бөгөөд дээрээс нь нэмээд аль ч асуултын зөв хариуг мэдэхгүй байгаа.</p>
<p>Тиймээс Ваганычид уйтгарлах завгүйгээр тэстүүдийн хариуг сонгож дараад л байхаас өөр арга байсангүй. Хамгийн муугаар бодоход багадаа хэдэн удаа тэст хариу сонгох үйлдэл хийж байж шалгалтыг амжилттай давах вэ.</p>
<h3 id="оролт">Оролт</h3>
<p>Эхний мөрөнд шалгалтанд ирсэн асуултын тоо <span class="math"><em>n</em></span> (<span class="math">1 ≤ <em>n</em> ≤ 100</span>). Хоёр дахь мөрөнд асуулт бүрийн сонголтын тоо болох <span class="math"><em>n</em></span> ширхэг <span class="math"><em>a</em><sub><em>i</em></sub></span> бүхэл тоо (<span class="math">1 ≤ <em>a</em><sub><em>i</em></sub> ≤ 10<sup>9</sup></span>)</p>
<h3 id="гаралт">Гаралт</h3>
<p>Хариу болох ганц тоо: шалгалтыг баталгаатай давахын тулд тэст дугуйлах үйлдлийн тоо.</p>
<p>C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d эсвэл cin, cout стриймийг ашиглана уу.</p>
<h3 id="тэмдэглэл">Тэмдэглэл</h3>
<p>Хоёр дахь жишээн дээр. Хамгийн муу тохиолдолд ч гэсэн 5 даралт хангалттай:</p>
<ol style="list-style-type: decimal">
<li>Эхний асуултын эхний сонголтыг сонгоно: Буруу хариулт.</li>
<li>Эхний асуултын хоёр дахь сонголтыг сонгоно: Зөв хариулт байх нь гарцаагүй. Одоо <span class="math">2</span>-р асуулт руу очно.</li>
<li>Хоёр дахь асуултын эхний сонголтыг сонгоно: Буруу хариулт. Ингээд <span class="math">1</span>-р асуулт руу очно.</li>
<li>Эхний асуултын хоёр дахь сонголт: Зөв хариулт. <span class="math">2</span>-р асуулт руу очно.</li>
<li>Хоёр дахь асуултын хоёр дахь сонголт: Зөв хариулт байх нь гарцаагүй. Ингээд шалгалтандаа тэнцэнэ.</li>
</ol>
<p class="credit" style="text-align:right;font-style:italic">Орчуулсан: gmunkhbaatarmn</p>