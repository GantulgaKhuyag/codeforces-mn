<h1 id="сургалтын-тоглоом">Сургалтын тоглоом</h1>
<p>ABBYY-ийн Ухаантай Минж хүүхдүүдэд зориулан сургалтын зорилготой тоглоом хөгжүүлэхээр шийджээ. Энэ тоглоомын дүрэм нь маш энгийн ба яаж тоглохыг нь доор тайлбарлая.</p>
<p>Тоглоомонд <span class="math">1</span>-ээс <span class="math"><em>n</em></span> хүртэл дугаарлагдсан <span class="math"><em>n</em></span> ширхэг эерэг <span class="math"><em>a</em><sub><em>i</em></sub></span> тоонууд байна. Тоглоомын зорилго бол байж болох хамгийн бага үйлдлээр <span class="math"><em>a</em><sub>1</sub>, <em>a</em><sub>2</sub>, . . . , <em>a</em><sub><em>k</em></sub></span> гэсэн эхний <span class="math"><em>k</em></span> (<span class="math"><em>k</em> &lt; <em>n</em></span>) элементийг тэгтэй тэнцүү болгох юм.</p>
<p>Нэг үйлдэл нь <span class="math"><em>a</em><sub><em>i</em></sub> &gt; 0</span> байх нэг <span class="math"><em>i</em></span> (<span class="math">1 ≤ <em>i</em> ≤ <em>n</em></span>) тоо болон <span class="math"><em>i</em> + 2<sup><em>t</em></sup> ≤ <em>n</em></span> байхаар нэг <span class="math"><em>t</em></span> (<span class="math"><em>t</em>≥0</span>) тоо сонгож авна. Сонгож авсны дараагаар <span class="math"><em>a</em><sub><em>i</em></sub></span> тооны утгыг нэгээр нэмэгдүүлж харин <span class="math"><em>a</em><sub><em>i</em> + 2<sup><em>t</em></sup></sub></span> тооны утгыг нэгээр хорогдуулна. Жишээ нь <span class="math"><em>n</em> = 4</span>, <span class="math"><em>a</em></span> = (<span class="math">1, 0, 1, 2</span>) байвал <span class="math"><em>i</em> = 3</span>, <span class="math"><em>t</em> = 0</span> гэж сонгон <span class="math"><em>a</em></span> = (<span class="math">1, 0, 0, 3</span>) болгож болно. Эсвэл <span class="math"><em>i</em> = 1</span>, <span class="math"><em>t</em> = 1</span> гэж сонгоод <span class="math"><em>a</em></span> = (<span class="math">0, 0, 2, 2</span>) болгох боломжтой (өөр хийж болох ганц үйлдэл нь <span class="math"><em>i</em> = 1</span>, <span class="math"><em>t</em> = 0</span> юм).</p>
<p>Танд <span class="math"><em>n</em></span> тоо болон <span class="math"><em>a</em><sub><em>i</em></sub></span> тоонууд өгөгдсөн. Таны даалгавар бол эхний <span class="math"><em>k</em></span> (<span class="math">1 ≤ <em>k</em> &lt; <em>n</em></span>).элементийг <span class="math">0</span> болгохын тулд хамгийн багадаа хэдэн үйлдэл хийхийг тооцоолох юм.</p>
<h3 id="оролт">Оролт</h3>
<p>Эхний мөрөнд <span class="math"><em>n</em></span> тоо өгөгдөнө. Дараагийн мөрөнд <span class="math"><em>a</em><sub><em>i</em></sub></span> (<span class="math">0 ≤ <em>a</em><sub><em>i</em></sub> ≤ 10<sup>4</sup></span>) тоонууд зайгаар тусгаарлагдан өгөгдөнө.</p>
<p><span class="math">20</span> оноо авахын тулд <span class="math"><em>n</em></span>-ий хязгаарлалт <span class="math">1 ≤ <em>n</em> ≤ 300</span> байна.</p>
<p><span class="math">50</span> оноо авахын тулд <span class="math"><em>n</em></span>-ий хязгаарлалт <span class="math">1 ≤ <em>n</em> ≤ 2000</span> байна.</p>
<p><span class="math">100</span> оноо авахын тулд <span class="math"><em>n</em></span>-ий хязгаарлалт <span class="math">1 ≤ <em>n</em> ≤ 10<sup>5</sup></span> байна.</p>
<h3 id="гаралт">Гаралт</h3>
<p>Яг <span class="math"><em>n</em> − 1</span> мөрөнд: <span class="math"><em>k</em></span> дахь мөр нь эхний <span class="math"><em>k</em></span> элементийг <span class="math">0</span> болгохын тулд хамгийн багадаа хэдэн үйлдэл хийх хэрэгтэйг агуулахаар хэвлэнэ үү.</p>
<p>C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d эсвэл cin, cout стриймийг ашиглана уу.</p>

<p class="math" style="text-align:right;font-style:italic">Орчуулсан: Энхсанаа</p>