<h1 id="хоёр-тойрог">Хоёр тойрог</h1>
<p>Бидэнд бүхэл тоонуудаар бөглөсөн <span class="math"><em>n</em> × <em>m</em></span> хүснэгт өгөгдсөн гэж үзье. Бид <span class="math"><em>i</em></span>-р мөр <span class="math"><em>j</em></span>-р багана дахь нүдийг (<span class="math"><em>i</em>, <em>j</em></span>) гэж тэмдэглэнэ. Иймээс (<span class="math">1, 1</span>) нь хүснэгтийн зүүн дээд, (<span class="math"><em>n</em>, <em>m</em></span>) нь баруун доод нүд болно. Бид (<span class="math"><em>i</em><sub>0</sub>, <em>j</em><sub>0</sub></span>) нүдэнд төвтэй r радиустай тойргийг <img src="http://espresso.codeforces.com/cc31a09fb096da664822c5fcf9cd3970b9c13e20.png" /> нөхцөлийг хангах (<span class="math"><em>i</em>, <em>j</em></span>) нүднүүдийн олонлог гэж үзнэ. Бид зөвхөн хүснэгтийн хязгаараас давж гардаггүй буюу <span class="math"><em>r</em> + 1 ≤ <em>i</em><sub>0</sub> ≤ <em>n</em> − <em>r</em></span> болон <span class="math"><em>r</em> + 1 ≤ <em>j</em><sub>0</sub> ≤ <em>m</em> − <em>r</em></span> байх тойргуудыг авч үзэх болно.</p>
<div class="figure">
<img src="http://espresso.codeforces.com/8a9e99b6a281389500c98de763636a95764ccb79.png" alt="(4, 5) нүдэнд төвтэй 3 радиустай тойрог" /><p class="caption">(4, 5) нүдэнд төвтэй 3 радиустай тойрог</p>
</div>
<p>Өгөгдсөн <span class="math"><em>r</em></span> радиустай эдгээр тойргуудад багтсан нүднүүдийн нийлбэр нь хамгийн их байх хоёр үл огтолцох тойргуудыг ол. Хоёр тойрог хоёуланд нь зэрэг харъяалагддаг нүд байгаа тохиолдолд огтолцоно гэж үзнэ. Нийлбэр нь хамгийн их байх хоёр тойрог сонгох зам нэгээс олон байж болно, иймд бид мөн ийм хосуудын тоог сонирхож байгаа болно. Сонгосон 2 тойрог нь эрэмбэгүй гэж үз. Жишээлбэл <span class="math">2</span> радиустай (<span class="math">3, 4</span>) болон (<span class="math">7, 7</span>) дээр төвтэй тойргуудын хос нь (<span class="math">7, 7</span>) болон (<span class="math">3, 4</span>) дээр төвтэй тойргуудтай адил хос юм.</p>
<h3 id="оролт">Оролт</h3>
<p>Эхний мөр <span class="math"><em>n</em></span>, <span class="math"><em>m</em></span> ба <span class="math"><em>r</em></span> (<span class="math">2 ≤ <em>n</em>, <em>m</em> ≤ 500</span>, <span class="math"><em>r</em>≥0</span>) гэсэн 3 ширхэг бүхэл тоо агуулна. Дараагийн <span class="math"><em>n</em></span> мөр тус бүр хүснэгтийн элементүүд болох <span class="math">1 − 1000</span> хоорондох <span class="math"><em>m</em></span> ширхэг бүхэл тоо агуулна. Хүснэгтийн мөрнүүд нь дээрээс доош, мөрийн элементүүд нь зүүнээс баруун тийш бичигдсэн болно. Оролтонд дор хаяж нэг <span class="math"><em>r</em></span> радиутай, хүснэгтийн хязгаарыг давахгүй тойрог байна.</p>
<h3 id="гаралт">Гаралт</h3>
<p>Хоёр үл огтолцох тойргуудын нүдэн дэх тоонуудын боломжит хамгийн их нийлбэр болон хамгийн их нийлбэртэй хоёр үл огтолцох тойргуудын хосуудын тоо. Хэрэв үл огтолцох тойрог нэг ч байхгүй бол 0 0 гэж хэвлэнэ.</p>
