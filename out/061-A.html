<h1 id="хэт-хурдан-математикч">Хэт хурдан математикч</h1>
<p>Шапур маш авъяаслаг оюутан байсан. Тэр Комбинаторик, Алгебр, Тооны онол, Геометр, Тооцон бодох гэх мэтийг оруулаад бүх юмандаа агуу байсан. Тэр зөвхөн ухаалаг байсангүй бас ер бусын хурдан байв! Тэр <span class="math">10<sup>18</sup></span> ширхэг тоог ганц секундын дотор нэмж чаддаг байлаа.</p>
<p>МЭӨ <span class="math">230</span> оны нэгэн өдөр Шапур түүнээс хурдан тооцоолж чадах хэн нэгнийг олохыг оролдож байлаа. Үр дүнд нь тэр маш том тэмцээн зохиосон бөгөөд хүн бүрээс ирж оролцогч болохыг хүсчээ.</p>
<p>Түүний тэмцээнд тэр оролцогчдод олон ялгаатай хос тоонуудыг өгсөн. Тоо бүр <span class="math">0</span>, <span class="math">1</span> цифрүүдээс бүрднэ. Оролцогч өгсөн хос тоонд харгалзах шинэ тоог бичих ёстой. Дүрэм их энгийн: Хариуны <span class="math"><em>i</em></span> дэх цифр <span class="math">1</span> байх гарцаагүй бөгөөд хүрэлцээтэй нөхцөл нь өгсөн ялгаатай хоёр тооны <span class="math"><em>i</em></span> дэх цифрүүд нь ялгаатай байх явдал юм. Бусад тохиолдолд хариуны <span class="math"><em>i</em></span> дэх цифр нь <span class="math">0</span> байна.</p>
<p>Шапур олон тоо үүсгэсэн ба хувийн хурдаа сайжруулахаар хичээж байв. Тэр <span class="math">∞</span> урттай (тооны урт гэдэг нь цифрүүдийн тоо) тоонууд дээр энэ үйлдлийг гялс гүйцэтгэж чадна! Тэр дандаа зөв хариу гаргадаг тул оролцогчид бас зөв хариу өгнө гэж найддаг. Тэр сайн судлаач тул хэнд ч хэт том тоо өгөхийг хүсэхгүй байгаа ба тэр дандаа, нэг хүнд ижил урттай тоо өгдөг.</p>
<p>Одоо та Шапурын тэмцээнд оролцож байна. Та илүү хурдан бөгөөд зөв боддог эсэхээ үзнэ үү.</p>
<h3 id="оролт">Оролт</h3>
<p>Оролт бүрт хоёр мөр байна. Тэд тус бүр ганц тоо агуулна. Энэ тоонууд зөвхөн <span class="math">0</span>, <span class="math">1</span> цифрүүдээс бүрдэх бөгөөд адилхан урттай байна. <span class="math">0</span>-ээр эхэлж болно. Тоо бүрийн урт <span class="math">100</span>-аас хэтрэхгүй.</p>
<h3 id="гаралт">Гаралт</h3>
<p>Харгалзах хариуг нэг мөрөнд бич. Эхний <span class="math">0</span>-үүдийг битгий устгаарай.</p>
<p class="credit" style="text-align:right;font-style:italic">Орчуулсан: Sugardorj</p>