<h1 id="номны-нэр">Номны нэр</h1>
<p>Вася саяхан номоо бичиж дууслаа. Одоо тэр номондоо нэр өгөх асуудалтай тулгарав. Вася түүний номыг бусдаасаа ялгагдахуйц байлгах, тодорхойгүй нууцлаг нэр өгөхийг хүсч байлаа. Тэгвэл яагаад уг нэр Латин цагаан толгойн эхний <span class="math"><em>k</em></span> үсэг бүрээс ядаж нэгийг агуулсан, бусдаас нь нэгийг ч агуулаагүй байх ганц үгээр илэрхийлэгдэж болохгүй гэж. Бас энэ нэр зүүнээс баруун, баруунаас зүүн тийш уншихад адилхан байх палиндром үг байх хэрэгтэй.</p>
<p>Вася аль хэдийн нэрний ойролцоо хувилбарыг гаргасан байлаа. Танд нэрний загвар болох Латин цагаан толгойн жижиг үсэг болон асуултын тэмдгээс бүрдэх <span class="math"><em>s</em></span> тэмдэгт мөр өгөгдсөн. Таны даалгавар бол бүх асуултын тэмдгийг Латин цагаан толгойн жижиг үсгээр солин дээрх нөхцлүүдийг хангасан үг үүсгэх юм. Асуултын тэмдэг бүр яг нэг үсгээр солигдох ёстой, шинээр тэмдэгт хасах болон нэмж болохгүй. Боломжит нэр хэд хэд байгаа бол цагаан толгойн дарааллаар хамгийн эхнийхийг нь, Васягийн ном каталогт аль болох эхэнд байрлах учраас сонго.</p>
<h3 id="оролт">Оролт</h3>
<p>Эхний мөр зөвшөөрөгдсөн үсгүүдийг илэрхийлэх <span class="math"><em>k</em></span> (<span class="math">1 ≤ <em>k</em> ≤ 26</span>) бүхэл тоог агуулна. Хоёрдахь мөрөнд өгсөн загвар болох <span class="math"><em>s</em></span> агуулагдна. <span class="math"><em>s</em></span> нь зөвхөн Латин цагаан толгойн эхний <span class="math"><em>k</em></span> үсэг болон асуултын тэмдгээс бүрдэх бөгөөд түүний урт <span class="math">1</span>-ээс <span class="math">100</span> хүртэлх тэмдэгт агуулна.</p>
<h3 id="гаралт">Гаралт</h3>
<p>Хэрвээ хариу байхгүй бол <span class="math"><em>I</em><em>M</em><em>P</em><em>O</em><em>S</em><em>S</em><em>I</em><em>B</em><em>L</em><em>E</em></span> гэж хэвлэ. Бусад үед өгсөн загварын дагуу шаардлагатай нэрийг нэг мөрөнд агуулна. Уг нэр нь палиндром бөгөөд Латин цагаан толгойн эхний <span class="math"><em>k</em></span> үсгээс бүрдэх ёстой. Эхний <span class="math"><em>k</em></span> үсэг бүр ядаж нэг удаа орох ёстой. Хэд хэдэн боломжит нэр байвал цагаан толгойн дарааллаар хамгийн багыг нь хэвлэ.</p>
<p>Цагаан толгойн дарааллын харьцуулалт нь орчин үеийн програмын хэлнүүд дэх <span class="math"> &lt; </span> үйлдлээр гүйцэтгэгднэ. <span class="math"><em>a</em></span> тэмдэгт мөр нь цагаан толгойн дарааллаар <span class="math"><em>b</em></span> тэмдэгт мөрөөс бага байна гэж, <span class="math"><em>a</em><sub><em>i</em></sub> &lt; <em>b</em><sub><em>i</em></sub></span> ба <span class="math"><em>j</em></span> (<span class="math">1 ≤ <em>j</em> &lt; <em>i</em></span>) бүрийн хувьд <span class="math"><em>a</em><sub><em>j</em></sub> = <em>b</em><sub><em>j</em></sub></span> байх <span class="math"><em>i</em></span> (<span class="math">1 ≤ <em>i</em> ≤ ∣<em>s</em>∣</span>) дугаар олддог байхыг хэлнэ. <span class="math">∣<em>s</em>∣</span> нь өгсөн загварын урт.</p>
<p class="credit" style="text-align:right;font-style:italic">Орчуулсан: Sugardorj</p>