<h1 id="хоёр-бодлого">Хоёр бодлого</h1>
<p>Валера <code>Codeforces</code> системд <code>Valera</code> нэрээр бүртгүүлээд анхны тэмцээн болох <code>Codeforces Round #300</code>-д оролцсон гэнэ. Ингээд тэр Аркадий найздаа уг тэмцээнд яг <span class="math"><em>x</em></span> оноо авсан гэж хэлсэн байна. Ингээд Аркадий түүний хэлсэнд итгээгүй тул Валера үнэн хэлсэн эсэхийг шалгахыг хүсчээ.</p>
<p>Тэр 300-р тэмцээн зөвхөн 2 бодлоготой байсныг мэдсэн. Уг тэмцээн <span class="math"><em>t</em></span> минут үргэлжилсэн. Тэмцээний хугацааг <span class="math">0</span> минутаас эхэлж тоолдог байна. Эхний бодлого анх <span class="math"><em>a</em></span> оноотой байсан бөгөөд минут бүрд <span class="math"><em>d</em><sub><em>a</em></sub></span> хэмжээгээр оноо нь багасдаг. Үүнтэй адилаар 2-р бодлого анх <span class="math"><em>b</em></span> оноотой байсан бөгөөд минут бүрд <span class="math"><em>d</em><sub><em>b</em></sub></span> хэмжээгээр оноо нь багасдаг. Иймд тэмцээний эхний минут дуусахад эхний бодлого <span class="math"><em>a</em> − <em>d</em><sub><em>a</em></sub></span>, хоёрдугаар бодлого <span class="math"><em>b</em> − <em>d</em><sub><em>b</em></sub></span> оноотой болдог байна. Тэмцээний явцад бодлогууд үргэлж <span class="math">0</span>-с их оноотой байдаг.</p>
<p>Аркадий таниас Валера яг <span class="math"><em>x</em></span> оноо авах боломжтой эсэхийг олж өгөхийг хүссэн. Валера хэдэн ч бодлогыг нь бодсон байж болно гэдгийг санаарай. Тэр бодлого бодохдоо эхний илгээлтээрээ л тэнцүүлдэг. Мөн Валера 2 бодлогоо тэмцээний 1 минутанд зэрэг тэнцүүлсэн байж болно. Валера <span class="math">0</span> минутаас эхлээд <span class="math"><em>t</em> − 1</span> минутын хооронд бодолтоо явуулсан байх боломжтой. Валера тэмцээн эхэлснээс <span class="math"><em>t</em></span> минутын дараа бодолт явуулж чадахгүй гэдгийг анхаараарай.</p>
<h3 id="оролт">Оролт</h3>
<p>Нэг мөрөнд <span class="math"><em>x</em></span>, <span class="math"><em>t</em></span>, <span class="math"><em>a</em></span>, <span class="math"><em>b</em></span>, <span class="math"><em>d</em><sub><em>a</em></sub></span>, <span class="math"><em>d</em><sub><em>b</em></sub></span> (<span class="math">0 ≤ <em>x</em> ≤ 600</span>; <span class="math">1 ≤ <em>t</em>, <em>a</em>, <em>b</em>, <em>d</em><sub><em>a</em></sub>, <em>d</em><sub><em>b</em></sub> ≤ 300</span>) тоонууд өгөгдөнө. Эдгээр нь харгалзан Валерагийн авсан оноо, тэмцээний үргэлжлэх хугацаа, эхний бодлогын анхны оноо, хоёрдугаар бодлогын анхны оноо, эхний бодлогын нэг минутанд хасагдах оноо, хоёрдугаар бодлогын нэг минутанд хасагдах оноог тус тус илэрхийлнэ.</p>
<p>Тэмцээний бүх хугацаанд бодлогууд сөрөг биш оноотой байх болно. Энэ нь бүх <span class="math">0 ≤ <em>i</em> ≤ <em>t</em> − 1</span> нөхцөлийг хангах <span class="math"><em>i</em></span>-н хувьд <span class="math"><em>a</em> − <em>i</em>·<em>d</em><sub><em>a</em></sub>≥0</span> ба <span class="math"><em>b</em> − <em>i</em>·<em>d</em><sub><em>b</em></sub>≥0</span> байх юм.</p>
<h3 id="гаралт">Гаралт</h3>
<p>Хэрвээ Валера яг <span class="math"><em>x</em></span> оноо авах боломжтой бол &quot;YES&quot;, эсрэг тохиолдолд &quot;NO&quot; гэж хашилтгүйгээр хэвлэнэ үү.</p>
