<h1 id="азтай-массив">Азтай массив</h1>
<p>Петя азтай тоонуудад маш их дуртай. Азтай тоо гэдэг нь аравтын бичлэгтээ зөвхөн <span class="math">4</span> ба <span class="math">7</span>-ын тоонууд агуулсан тоонуудыг хэлнэ. Жишээлбэл <span class="math">47, 744, 4</span> нь азтай тоонууд бөгөөд <span class="math">5, 17, 467</span> нь биш юм.</p>
<p>Петя <span class="math"><em>n</em></span> тооноос бүтэх массивтай болов. Тэр энэ массив дээрээ дараах үйлдлүүдийг <span class="math"><em>m</em></span> удаа хийхийг хүслээ:</p>
<ul>
<li><code>add l r d</code> - <span class="math"><em>l</em></span>-ээс <span class="math"><em>r</em></span> хүртэлх (<span class="math"><em>l</em></span>, <span class="math"><em>r</em></span> орно) дугаартай элемент тус бүр дээр <span class="math"><em>d</em></span> тоог нэмнэ. (<span class="math">1 ≤ <em>l</em> ≤ <em>r</em> ≤ <em>n</em>; 1 ≤ <em>d</em> ≤ 10<sup>4</sup></span>)</li>
<li><code>count l r</code> - <span class="math"><em>l</em></span>-ээс <span class="math"><em>r</em></span> хүртэлх (<span class="math"><em>l</em></span>, <span class="math"><em>r</em></span> орно) дугаартай элементүүд дунд байгаа азтай тоонуудын тоог хэвлэнэ. Азтай тоонууд давхардаж болно. (<span class="math">1 ≤ <em>l</em> ≤ <em>r</em> ≤ <em>n</em></span>).</li>
</ul>
<p>Петяд бүх хийх үйлдлийн жагсаалт байгаа. Үйлдлүүдийн дүнд үүсэх аль ч тоо <span class="math">10<sup>4</sup></span>-ээс хэтрэхгүй. Петяд энэ үйлдлүүдийг хийдэг програм бичихэд нь тусална уу.</p>
<h3 id="оролт">Оролт</h3>
<p>Эхний мөрөнд массивын элементийн тоо <span class="math"><em>n</em></span> ба хийх үйлдлийн тоо <span class="math"><em>m</em></span> (<span class="math">1 ≤ <em>n</em>, <em>m</em> ≤ 10<sup>5</sup></span>) байна. Дараагийн мөрөнд <span class="math">10<sup>4</sup></span>-с хэтрэхгүй <span class="math"><em>n</em></span> ширхэг бүхэл тоо байна.</p>
<p>Тэрний дараагийн <span class="math"><em>m</em></span> мөрөнд гүйцэтгэх үйлдлүүдийн жагсаалт байна. нэг мөрөнд нэг үйлдэл бодлогонд дурдагдсан байдлаар өгөгдөнө.</p>
<p>Үйлдлүүдийн дүнд үүсэх аль ч тоо <span class="math">10<sup>4</sup></span>-ээс хэтрэхгүй нь баталгаатай.</p>
<h3 id="гаралт">Гаралт</h3>
<p>Хоёр дахь буюу <span class="math"><em>c</em><em>o</em><em>u</em><em>n</em><em>t</em></span> үйлдлийн үед хэвлэгдсэн үр дүнгүүд нэг нэг мөрөнд байна.</p>
<h3 id="тэмдэглэл">Тэмдэглэл</h3>
<p>Эхний жишээн дээр эхний нэмэх үйлдлийн дараа массив дараах байдалтай болно:</p>
<pre><code>4 5 6</code></pre>
<p>Харин хоёр дахь нэмэх үйлдлийн дараа массив дараах байдалтай болно:</p>
<pre><code>4 8 9</code></pre>
<p>Хоёр дахь жишээн дээр эхний нэмэх үйлдлийн дараа массив дараах байдалтай болно:</p>
<pre><code>7 7 7 7</code></pre>
<p>Хоёр дахь нэмэх үйлдлийн дараа массив дараах байдалтай болно:</p>
<pre><code>7 47 47 7</code></pre>
<p class="credit" style="text-align:right;font-style:italic">Орчуулсан: gmunkhbaatarmn</p>