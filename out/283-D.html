<h1 id="үнээнүүд-ба-гоё-дараалал">Үнээнүүд ба гоё дараалал</h1>
<p>Бесси болон үнээнүүд &quot;гоё&quot; дарааллыг бүтээх гэж оролдож байлаа. Харамсалтай нь тэд арифметикдээ тааруу учраас тэдэнд чиний тусламж хэрэгтэй байна.</p>
<p>Хэрвээ <span class="math"><em>х</em></span> нь дараалсан <span class="math"><em>y</em></span> бүхэл тооны (заавал эерэг байх албагүй) нийлбэрээр илэрхийлэгдэх бол эерэг бүхэл тооны (<span class="math"><em>x</em>, <em>y</em></span>) хос нь &quot;гоё&quot; болно. Хэрвээ (<span class="math"><em>a</em><sub>1</sub>, <em>a</em><sub>2</sub></span>), (<span class="math"><em>a</em><sub>2</sub>, <em>a</em><sub>3</sub></span>), ... , (<span class="math"><em>a</em><sub><em>n</em> − 1</sub>, <em>a</em><sub><em>n</em></sub></span>) хосууд бүгд &quot;гоё&quot; бол (<span class="math"><em>a</em><sub>1</sub>, <em>a</em><sub>2</sub>, . . . , <em>a</em><sub><em>n</em></sub></span>) дараалал &quot;гоё&quot; болно.</p>
<p>Үнээнүүдэд <span class="math"><em>n</em></span> эерэг бүхэл тоон <span class="math"><em>a</em><sub>1</sub>, <em>a</em><sub>2</sub>, . . . , <em>a</em><sub><em>n</em></sub></span> дараалал байв. Нэг үйлдлээр <span class="math"><em>a</em><sub><em>i</em></sub></span>-г бусад эерэг бүхэл тоогоор сольж болно (шинэ <span class="math"><em>a</em><sub><em>i</em></sub></span>-н утганд ямар нэг хязгаар байхгүй). Дарааллыг гоё болгоход шаардагдах хамгийн бага үйлдлийн тоог ол.</p>
<h3 id="оролт">Оролт</h3>
<p>Эхний мөр нэг бүхэл тоо <span class="math"><em>n</em></span> (<span class="math">2 ≤ <em>n</em> ≤ 5000</span>) өгөгдөнө. Дараагийн мөр <span class="math"><em>a</em><sub>1</sub>, <em>a</em><sub>2</sub>, . . . , <em>a</em><sub><em>n</em></sub></span> (<span class="math">1 ≤ <em>a</em><sub><em>i</em></sub> ≤ 10<sup>15</sup></span>) бүхэл тоонуудыг агуулна.</p>
<p>C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d, эсвэл cin, cout стриймийг ашиглана уу.</p>
<h3 id="гаралт">Гаралт</h3>
<p>Дарааллыг гоё болгож өөрчлөх нийт <span class="math"><em>a</em><sub><em>i</em></sub></span> өөрчлөлтийн хамгийн бага утга болох ганц тоог хэвлэ.</p>

<p class="math" style="text-align:right;font-style:italic">Орчуулсан: Батхишиг</p>