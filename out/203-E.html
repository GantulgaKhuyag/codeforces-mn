<h1 id="тээвэрлэлт">Тээвэрлэлт</h1>
<p>Валера Японд эрдэм шинжилгээний ажил хийж байх үедээ нэлээд хэдэн робот худалдаж авчээ. Одоо тэр онгоцны буудал дээр байгаа бөгөөд тун удахгүй нисэх гэж байгаа тул роботуудаа аль болох хурдан ачааны хэсэгт хүргэх шаардалгатай болсон.</p>
<p>Роботууд өөрсдөө явж чаддаг ба зарим роботууд өөр роботуудыг зөөх чадвартай. Өөрөөр хэлвэл бид бүх <span class="math"><em>i</em></span>-р робот аль роботыг зөөж чадахыг илэрхийлэх <span class="math"><em>c</em><sub><em>i</em></sub></span> тоог мэднэ. Мөн зөөгдөж буй <span class="math"><em>c</em><sub><em>i</em></sub></span> робот дахин өөр роботуудыг өөртөө зөөж болно.</p>
<p>Роботууд хөдлөхийн тулд тодорхой хэмжээний бензин зарцуулдаг бөгөөд Валера сүүлийнхээ мөнгийг шавхаж <span class="math"><em>S</em></span> литр бензин худалдаж авсан гэнэ. Валера бүх робот тодорхой зайнд л явж чадна гэдгийг мэдэж байгаа. Иймд <span class="math"><em>c</em><sub><em>i</em></sub></span> дээр нэмээд бүх роботын хувьд хөдлөхөд шаардлагатай бензин <span class="math"><em>f</em><sub><em>i</em></sub></span> ба явж чадах зай <span class="math"><em>l</em><sub><em>i</em></sub></span> гэсэн хэмжигдэхүүн байдаг.</p>
<p>Багахан цаг үлдсэн, бас жоохон бензин байгаа тул Валера хамгийн олон тооны роботыг ачааны хэсэгрүү аваачихыг хүсч байгаа юм. Тэр дараах байдлаар ажиллана:</p>
<ul>
<li>Эхлээд тэр ачааны хэсэгрүү өөрөө явах роботуудыг сонгоно. Үүнд тэдгээрийн хэрэглэх нийт бензин <span class="math"><em>S</em></span>-с хэтэрч болохгүй.</li>
<li>Дараа нь илүү олон робот зөөхийн тулд роботууд дотор зөөж болох роботуудыг хийнэ. Энд өөрөө хөдлөхгүй робот өөр дотроо робот зөөж болохыг анхаараарай.</li>
<li>Үүний дараа бүх сонгогдсон роботууд Валератай хамт ачааны хэсэгрүү явах бөгөөд үлдсэн бүх роботууд алдагдана.</li>
</ul>
<p>Ачааны хэсэг хүртэл <span class="math"><em>d</em></span> метр зайтай тул хөдлөх роботууд ядаж <span class="math"><em>d</em></span> зайг туулж чаддаг байх хэрэгтэй. Валера нэг хөдөлсөн бол роботуудын байрлал болон бусад юмыг өөрчилж чадахгүй.</p>
<p>Валерад гэрлүүгээ авч явж чадах хамгийн олон роботны тоо болон, үүнд шаардагдах хамгийн бага бензиний хэмжээг олж өгөөрэй. Тэр үлдсэн бензинийг дараагийнхаа судалгаанд ашиглах гэж байгаа юм л даа.</p>
<h3 id="оролт">Оролт</h3>
<p>Оролтын эхний мөрөнд роботын тоо <span class="math"><em>n</em></span>, ачааны хэсэгт хүртлэх зай <span class="math"><em>d</em></span>, байгаа бензины хэмжээ <span class="math"><em>S</em></span> (<span class="math">1 ≤ <em>n</em> ≤ 10<sup>5</sup></span>, <span class="math">1 ≤ <em>d</em>, <em>S</em> ≤ 10<sup>9</sup></span>) өгөгдөнө.</p>
<p>Дараагийн <span class="math"><em>n</em></span> мөрөнд роботуудын мэдээлэл байна. <span class="math"><em>i</em></span>-р мөрөнд авч явж чадах роботын дугаар <span class="math"><em>c</em><sub><em>i</em></sub></span>, роботыг хөдлөгөхөд шаардлагатай бензины хэмжээ <span class="math"><em>f</em><sub><em>i</em></sub></span>, явж чадах зай <span class="math"><em>l</em><sub><em>i</em></sub></span> дарааллаар 3 тоо өгөгдөнө. Энд <span class="math">0 ≤ <em>c</em><sub><em>i</em></sub>, <em>f</em><sub><em>i</em></sub>, <em>l</em><sub><em>i</em></sub> ≤ 10<sup>9</sup></span> байна.</p>
<h3 id="гаралт">Гаралт</h3>
<p>Гаралтанд авч явж чадах хамгийн олон роботын тоо болон үүнд зарцуулагдах хамгийн бага бензины хэмжээг хэвлэ. Хэрвээ Валера ямар ч робот авч явах боломжгүй бол 2 ширхэг <span class="math">0</span>-г хэвлэнэ.</p>
<p class="credit" style="text-align:right;font-style:italic">Орчуулсан: zoloogg</p>