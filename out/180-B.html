<h1 id="хуваагдах-чанарууд">Хуваагдах чанарууд</h1>
<p>Васяа сургуульд хуваагдах чанаруудыг үзсэн. Энд заримаас дурдвал:</p>
<ul>
<li><p>2-д хуваагдах чанар: Хамгийн сүүлийн цифр хоёрт хуваагдах буюу тэгш тоо бол гарцаагүй буюу хүрэлцээтэйгээр уг тоо 2-д хуваагдана.</p></li>
<li><p>3-д хуваагдах чанар: Цифрүүдийнх нь нийлбэр 3-д хуваагдаж байвал гарцаагүй буюу хүрэлцээтэйгээр уг тоо 3-д хуваагдана.</p></li>
<li><p>4-д хуваагдах чанар: Хамгийн сүүлийн хоёр цифрээр үүсэх тоо нь 4-д хуваагдаж байвал гарцаагүй буюу хүрэлцээтэйгээр уг тоо 4-д хуваагдана.</p></li>
<li><p>5-д хуваагдах чанар: Хамгийн сүүлийн цифр нь 5 эсвэл 0 байвал гарцаагүй буюу хүрэлцээтэйгээр уг тоо 5-д хуваагдана.</p></li>
<li><p>6-д хуваагдах чанар: 2 болон 3-д зэрэг хуваагддаг (хамгийн сүүлийн цифр нь тэгш, цифрүүдийнх нь нийлбэр 3-д хуваагддаг) бол гарцаагүй буюу хүрэлцээтэйгээр уг тоо 6-д хуваагдана.</p></li>
<li><p>7-д хуваагдах чанар: Васяа ийм чанар мэдэхгүй.</p></li>
<li><p>8-д хуваагдах чанар: Хамгийн сүүлийн гурван цифрээр үүсэх тоо 8-д хуваагдаг бол гарцаагүй буюу хүрэлцээтэйгээр уг тоо 8-д хуваагдана.</p></li>
<li><p>9-д хуваагдах чанар: Цифрүүдийнх нь нийлбэр 9-д хуваагдаг бол гарцаагүй буюу хүрэлцээтэйгээр уг тоо 9-д хуваагдана.</p></li>
<li><p>10-д хуваагдах чанар: Хамгийн сүүлийн цифр нь 0 бол гарцаагүй буюу хүрэлцээтэйгээр уг тоо 10-д хуваагдана.</p></li>
<li><p>11-д хуваагдах чанар: Сондгой байрлал дахь цифрүүдийнх нь нийлбэр нь тэгш байрлал дахь цифрүүдийн нийлбэртэй тэнцүү эсвэл 11-д хуваагддаг тоогоор зөрдөг бол гарцаагүй буюу хүрэлцээтэйгээр уг тоо 11-д хуваагдана.</p></li>
</ul>
<p>Васяа зарим хуваагдах чанар бие биенийгээ санагдуулж байгааг анзааржээ. Үнэндээ 2, 4, 5, 8, 10-д хуваагдахыг шалгахын тулд нэг эсвэл хэд хэдэн сүүлийн цифр дээр нь нөхцөл шалгахад л хангалттай байна. Васяа тиймэрхүү чанарыг төрөл 2 чанар гэж нэрлэв.</p>
<p>Хэрэв хуваагдал нь цифрүүдийн нийлбэрийг олж, өгөгдсөн тоонд хуваагдаж байгаа эсэхийг шалгадаг бол Васяа энэ чанарыг төрөл 3 гэж нэрлэв (учир нь 3, 9-д энэ дүрэм болдог).</p>
<p>Хэрэв бид сондгой болон тэгш байрлал дахь цифрүүдийн нийлбэрийг олж зөрөө нь тухайн хуваагчид хуваагддаг эсэхийг шалгадаг бол уг чанарыг төрөл 11 гэж нэрлэв (учир нь 11-д энэ дүрэм болдог).</p>
<p>Зарим тохиолдолд бид хуваагчийг үржигдэхүүнд задлан өөр өөр төрлийн (төрөл 2, төрөл 3, төрөл 11) чанарууд болох эсэхийг шалгах хэрэгтэй. Жишээ нь 6-ийн хувьд бид төрөл 2, төрөл 3-ийг шалгах ба 66-ийн хувьд бүх гурван төрлийг шалгана. Ийм холимог хуваагдах чанаруудыг төрөл 6 гэж нэрлэв.</p>
<p>Ямар ч хуваагдах чанар олддоггүй тоонууд байгаа: төрөл 2, төрөл 3, төрөл 11, төрөл 6-ийн аль нь ч болдоггүй. Хамгийн бага тийм тоо бол 7 бөгөөд тийм тохиолдолд бид нууцлаг төрөл 7 болдог (Васяагийн мэдэж амжаагүй чанар) гэж үзнэ.</p>
<p>Васяагийн мөрөөдөл бол бүх тоонуудад хуваагдах чанарыг олох юм. Тэр зөвхөн аравтын тооллын системийн тоонууд дээр зогсохгүй. Маш их тоо байх тулд тэр ганцаар үүнийг хийж чадахгүй. Васяа танаас өгөгдсөн <span class="math"><em>d</em></span> хуваагчид <span class="math"><em>b</em></span> сууриар, хуваагдах чанарын төрлүүдийг тодорхойлох програм бичиж өгөхийг хүсэж.</p>
<h3 id="оролт">Оролт</h3>
<p>Эхний мөр суурь, хуваагчийг дүрслэх <span class="math"><em>b</em>, <em>d</em>(2 &lt;  = <em>b</em>, <em>d</em> &lt;  = 100)</span> хоёр бүхэл тоонуудыг агуулна. Хоёр тоо аравтын тооллын системд өгөгдөнө.</p>
<h3 id="гаралт">Гаралт</h3>
<p>Гаралтын эхний мөрөнд хуваагч нь <span class="math"><em>d</em></span> байхад <span class="math"><em>b</em></span> тооллын системд чанарын төрлийг хэвлэнэ: &quot;2-type&quot;, &quot;3-type&quot;, &quot;11-type&quot;, &quot;6-type&quot;, &quot;7-type&quot; нь харгалзан төрөл 2, төрөл 3, төрөл 11, төрөл 6, төрөл 7 юм. Хэрэв хэдэн хэдэн төрөл бол дээрх дарааллын эхэнд байгаагаас эхлэнэ. Хэрэв тоо нь төрөл 2-д харьяалагдах бол хоёр дугаар мөрөнд хуваагдах эсвэхийг шалгахын тулд хэрэглэх <span class="math"><em>b</em></span> суурьтай хамгийн сүүлийн цифрүүдийн хамгийн багыг нь хэвлэнэ.</p>
<h3 id="тэмдэглэл">Тэмдэглэл</h3>
<p>Хоёртын систем дахь 3-д хуваагдах чанар нь: &quot;Хэрэв тэгш байрлал дахь цифрүүдийн нийлбэр, сондгой байрлал дахь цифрүүдийн нийлбэрээс 3-д хуваагддаг тоогоор зөрж байх юм бол уг тоо гарцаагүй буюу хүрэлцээтэйгээр 3-д хуваагдана&quot;. Энэ чанар нь төрөл 11. Жишээ нь <span class="math">21<sub>10</sub> = 10101<sub>2</sub></span>. Энд сондгой байрлалд байгаа цифрүүдийн нийлбэр нь <span class="math">1 + 1 + 1 = 3</span>, тэгш байралд байгаа цифрүүдийнх нь нийлбэр <span class="math">0 + 0 = 0</span>. Чанар биелэж уг тоо 3-д хуваагдаж байна.</p>
<p>Зарим суурид тоо төрөл 3 болон төрөл 11-д багтана. Энэ тохиолдолд зөв хариулт нь &quot;3-type&quot; юм.</p>
<p class="credit" style="text-align:right;font-style:italic">Орчуулсан: devman</p>