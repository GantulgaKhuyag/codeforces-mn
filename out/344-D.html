<h1 id="хувьсах-гүйдэл">Хувьсах гүйдэл</h1>
<p>Галзуу эрдэмтэн Майк харь гаригийн оюун ухааны хайгуулдаа зориулан шинэ төхөөрөмж зохион бүтээж дуусаад байна. Тэрээр хэт их яарч байсанаас төхөөрөмжөө анх ажиллуулахдаа тэжээлийн утаснуудыг анзааралгүйгээр туршилтаа эхлүүлчихжээ. Хэсэг хугацааны дараа Майк утаснуудыг орооцолдсон байхыг анзаарсан ба одоо ороолцолдоог нь гаргах хэрэгтэй болов.</p>
<p>Төхөөрөмж эерэг болон сөрөг гэсэн хоёр утсаар тэжээл хүлээн авч буй. Эдгээр утас нь зүүн талд буй хананаас баруун талд буй төхөөрөмж рүү тэжээлийг дамжуулдаг байна. Төхөөрөмж болоод хана нь хоёр туйл бүхий залгууртай. Хэрвээ утаснууд нэг болоод нэлээд хэсэг газар нэг нэгнийхээ дээгүүр давсан байвал орооцолдосон гэж үзнэ. Доорх жишээнээс үзэхэд дөрвөн газар (дээрээс нь харахад) орооцолдсон байна.</p>
<div class="figure">
<img src="http://espresso.codeforces.com/5d5a8fb60d94479ffcd82131a4adf68eef67cd99.png" />
</div>
<p>Майк утаснуудын нэг нэгнийхээ дээгүүр давсан байгаа дарааллыг нь мэдэж байгаа. Майк бас зүүн талд буй нэмэх цэнэгтэй утас нь зурагт үзүүлсний дагуу ямагт дээр байрлаж буйг анзаарчээ. Тэрээр төхөөрөмжийг хөдөлгөх эсвэл залгуурыг салгалгүйгээр орооцолдоог гаргахыг эрхэмлэж байгаа бөгөөд түүнийг орооцолдоог гаргах боломжтой эсэхийг тодорхойлно уу. Утас шалан дээгүүр чөлөөтэй хөдөлж болон сунах боломжтой боловч таслагдаж үл болмой.</p>
<h3 id="оролт">Оролт</h3>
<p>Нэг мөрөнд &quot;+&quot;, &quot;-&quot; тэмдэгтүүдээр илэрхийлэгдсэн <span class="math"><em>n</em></span> (<span class="math">1 ≤ <em>n</em> ≤ 100000</span>) урттай дараалал өгөгдөнө. Дарааллын <span class="math"><em>i</em></span> дахь (<span class="math">1 ≤ <em>i</em> ≤ <em>n</em></span>) байрлалд буй тэмдэгт нь хэрэв <span class="math"><em>i</em></span> дахь алхамд хананаас &quot;эерэг&quot; утас &quot;сөрөг&quot; утасны дээгүүр давсан байх аваас &quot;+&quot; тэмдэг байх бөгөөд эсрэг тохиолдолд нь &quot;-&quot; тэмдэгтийг агуулна.</p>
<h3 id="гаралт">Гаралт</h3>
<p>Хэрэв утаснуудын орооцолдоог гаргах боломжтой бол хашилтгүйгээр &quot;Yes&quot; гэж хэвлэнэ. Орооцолдоог гаргах боломжгүй бол хашилтгүйгээр &quot;No&quot; гэж хэвлэнэ.</p>
<p class="credit" style="text-align:right;font-style:italic">Орчуулсан: Э.Шүрэнчулуун</p>