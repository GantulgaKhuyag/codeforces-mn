<h1 id="эвдэрхий-дэлгэц">Эвдэрхий дэлгэц</h1>
<p>Инноцентусын дэлгэц гэмтсэн байна. Дэлгэцийн зарим пиксэл нь &quot;үхчихсэн&quot;. Тэдгээр нь үргэлж хар байдаг болжээ. Инноцентус энэ асуудалтай байхдаа энгийн компьютер тоглоом тоглож чадахгүй байна. Тэгээд тэр Поликарпус дүүтэйгээ дараах тоглоомыг тоглож байна.</p>
<p>Инноцентус бүтэн хар дэлгэцийн тодорхой талтай квадратын хүрээг цагаанаар буддаг програм бичсэн. Энэ үед дэлгэцийн эвдэрхий пикселүүд хараараа л үлдэх билээ. Ингээд Поликарпус дэлгэцрүү хараад, Инноцентусын будсан квадратын байрлал ба хэмжээг олох ёстой. Поликарпус тоглох дургүй байхад ах нь уг тоглоом &quot;анхаарал ба төсөөллийг хөгжүүлнэ&quot; гэж хэлээд тоглохыг шаарджээ.</p>
<p>Поликарпуст тусалж, дараах шаардлагыг хангадаг квадратыг олдог програм зохиож өгөөрэй. Үүнд:</p>
<ul>
<li>Хүрээний өргөн <span class="math">1</span> пиксел</li>
<li>Хүрээ дэлгэцийн хязгаараас хэтрэхгүй</li>
<li>Дэлгэцэнд бүх цагаан пиксел багтана</li>
<li>Дээрх нөхцлүүдийг хангах квадратуудаас хамгийн бага талбайтай нь байх ёстой.</li>
</ul>
<p>Жишээ нь хүрээний урт <span class="math"><em>d</em> = 3</span> бол <span class="math">8</span> цагаан нүд байх юм. Хэрвээ <span class="math"><em>d</em> = 2</span> бол <span class="math">4</span> нүд будагдах ба <span class="math"><em>d</em> = 1</span> бол хүрээ маань ганц пиксел болно.</p>
<h3 id="оролт">Оролт</h3>
<p>Эхний мөрөнд дэлгэцийн нягтралыг илэрхийлэх <span class="math"><em>n</em></span>, <span class="math"><em>m</em></span> (<span class="math">1 ≤ <em>n</em>, <em>m</em> ≤ 2000</span>) тоонууд өгөгдөнө. Дараагийн <span class="math"><em>n</em></span> мөр бүрт <span class="math"><em>m</em></span> тэмдэгт өгөгдөх бөгөөд энэ нь тоглоомын дэлгэцийн мэдээлэл юм. &quot;.&quot; (цэг, ASCII код нь <span class="math">46</span>) нь хар пикселийг, &quot;w&quot; (Латин цагаан толгойн жижиг w) нь цагаан пикселийг илэрхийлнэ. Дэлгэцэнд ядаж ганц цагаан пиксел байгаа болно.</p>
<h3 id="гаралт">Гаралт</h3>
<p>Сэргээгдсэн цэгүүдийг &quot;+&quot; (нэмэх тэмдэг)-р илэрхийлж дэлгэцийг хэвлэ. Оролтонд цагаан байсан цэгүүд өөрчлөгдөх ёсгүй. Тэдгээрийн &quot;w&quot;-р хэвлэ. Хэрвээ олон янзаар зөв хариуг үүсгэх боломжтой бол алийг нь ч хэвлэж болно.</p>
<p>Хэрвээ шаардлага хангах хүрээ байхгүй бол <code>-1</code> -г хэвлэнэ.</p>
<p class="credit" style="text-align:right;font-style:italic">Орчуулсан: zoloogg</p>