<h1 id="азтай-завсар">Азтай завсар</h1>
<p>Петя азтай тоонуудад маш их дуртай. Азтай тоо гэдэг нь аравтын бичлэгтээ зөвхөн <span class="math">4</span> ба <span class="math">7</span>-ын тоонууд агуулсан тоонуудыг хэлнэ. Жишээлбэл <span class="math">47, 744, 4</span> нь азтай тоонууд бөгөөд <span class="math">5, 17, 467</span> нь биш юм.</p>
<p>Петяд <span class="math"><em>n</em></span> ширхэг тоон завсар байгаа <span class="math">[<em>l</em><sub>1</sub>, <em>r</em><sub>1</sub>]</span>, <span class="math">[<em>l</em><sub>2</sub>, <em>r</em><sub>2</sub>]</span>, ..., <span class="math">[<em>l</em><sub><em>n</em></sub>, <em>r</em><sub><em>n</em></sub>]</span>. Үйлдэл бүрдээ Петя ямар нэг завсар сонгож аваад (<span class="math"><em>i</em></span>-р завсар гэе) <span class="math">[<em>l</em><sub><em>i</em></sub> + 1, <em>r</em><sub><em>i</em></sub> + 1]</span> юм уу <span class="math">[<em>l</em><sub><em>i</em></sub> − 1, <em>r</em><sub><em>i</em></sub> − 1]</span> завсраар солино. Өөрөөр хэлбэл үйлдэл бүрд Петя аль нэг завсрыг нэг нэгжээр зүүн юм уу баруун тийш зөөнө гэсэн үг.</p>
<p>Петя бүх завсарт агуулагдаж байгаа тоог &quot;нийтэч&quot; тоо гэдэг байв. Энэ нь <span class="math"><em>x</em></span> тоо бүх <span class="math"><em>i</em></span>-н (<span class="math">1 ≤ <em>i</em> ≤ <em>n</em></span>) хувьд <span class="math"><em>l</em><sub><em>i</em></sub> ≤ <em>x</em> ≤ <em>r</em><sub><em>i</em></sub></span> нөхцлийг хангаж байвал &quot;нийтэч&quot; гэсэн үг.</p>
<p>Петя хамгийн ихдээ <span class="math"><em>k</em></span> үйлдэл хийж дуусаад бүх &quot;нийтэч&quot; тоонуудыг тоолдог байв. Хамгийн ихдээ хэдэн &quot;нийтэч&quot; тоо гарган авч чадах вэ?</p>
<h3 id="оролт">Оролт</h3>
<p>Эхний мөрөнд нийт завсруудын тоо <span class="math"><em>n</em></span> (<span class="math">1 ≤ <em>n</em> ≤ 10<sup>5</sup></span>) ба хамгийн ихдээ хийх үйлдлийн тоо <span class="math"><em>k</em></span> (<span class="math">1 ≤ <em>k</em> ≤ 10<sup>18</sup></span>) байна. Дараагийн <span class="math"><em>n</em></span> мөрөнд мөр бүрд <span class="math"><em>l</em><sub><em>i</em></sub></span> <span class="math"><em>r</em><sub><em>i</em></sub></span> (<span class="math">1 ≤ <em>l</em><sub><em>i</em></sub> ≤ <em>r</em><sub><em>i</em></sub> ≤ 10<sup>18</sup></span>) хос тоонууд өгөгдөнө.</p>
<p>C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d, эсвэл cin, cout стриймийг ашиглана уу.</p>
<h3 id="гаралт">Гаралт</h3>
<p>Хариу болох ганц тоо.</p>
<p class="credit" style="text-align:right;font-style:italic">Орчуулсан: gmunkhbaatarmn</p>