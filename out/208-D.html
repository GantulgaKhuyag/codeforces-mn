<h1 id="шагнал-шагнал-бас-дахиад-л-шагнал">Шагнал, шагнал, бас дахиад л шагнал</h1>
<p>Вася бусдын л адилаар хонжвор цуглуулах, лотто тоглох дуртай гэнэ. Одоо тэр &quot;Бархасбадь&quot; шоколадны цаасыг цуглуулж, бэлэг авах гэж байгаа. Уг шоколадны цаас бүр нь өөр дээрээ оноотой бөгөөд, хүмүүс оноо цуглуулж бэлэг авдаг. Хэн нэгэн тодорхой оноотой болсныхоо дараа урамшууллын төврүү очиж, оноогоо бэлгээр солиулдаг ажээ. Бэлэг авах үед түүнд дүйцэх оноо нийт онооноос нь хасагддаг байна.</p>
<p>Вася шоколад идэнгээ цааснууд нь хэдэн оноотой байсныг хадгалж байсан. Мөн түүний оноо ямар нэг шагналд хүрэхүйц болонгуут шууд очоод шагналаа авч байна гэнэ. Хэрвээ түүнд олон шагнал авах боломж гарвал үргэлж хамгийн үнэтэйг нь авдаг байжээ. Мөн нэг шагнал авсны дараа дахиад авах боломж байвал аваад л байдаг.</p>
<p>Уг хонжвор цуглуулах систем дараах шагналуудтай (онооны өсөх дарааллаар):</p>
<ul>
<li>Аяга (<span class="math"><em>a</em></span> онооны үнэтэй)</li>
<li>Алчуур (<span class="math"><em>b</em></span> онооны үнэтэй)</li>
<li>Цүнх (<span class="math"><em>c</em></span> онооны үнэтэй)</li>
<li>Унадаг дугуй (<span class="math"><em>d</em></span> онооны үнэтэй)</li>
<li>Машин (<span class="math"><em>e</em></span> онооны үнэтэй)</li>
</ul>
<p>Вася яг одоо ямар шагнал цуглуулснаа мэдэхийг хүссэн. Түүнд шоколаднаас гарсан оноог илэрхийлэх <span class="math"><em>p</em><sub>1</sub>, <em>p</em><sub>2</sub>, . . . , <em>p</em><sub><em>n</em></sub></span> дараалал байгаа. Энд <span class="math"><em>p</em><sub><em>i</em></sub></span> нь <span class="math"><em>i</em></span>-р идсэн шоколадны оноо юм. Уг дараалал идсэн дарааллаар өгөгдсөн гэж үз. Мөн <span class="math"><em>a</em></span>, <span class="math"><em>b</em></span>, <span class="math"><em>c</em></span>, <span class="math"><em>d</em></span>, <span class="math"><em>e</em></span> оноонууд өгөгдсөн бол аль шагналыг хэдэн удаа авсныг болон бүх шагналаа авч дууссны дараа хэдэн оноотой үлдснийг олно уу.</p>
<h3 id="оролт">Оролт</h3>
<p>Оролтын эхний мөрөнд Васягийн идсэн шоколадны тоо <span class="math"><em>n</em></span> (<span class="math">1 ≤ <em>n</em> ≤ 50</span>) өгөгдөнө. Дараагийн мөрөнд <span class="math"><em>p</em><sub>1</sub>, <em>p</em><sub>2</sub>, . . . , <em>p</em><sub><em>n</em></sub></span> (<span class="math">1 ≤ <em>p</em><sub><em>i</em></sub> ≤ 10<sup>9</sup></span>) дараалал байна. Сүүлийн мөрөнд шагналын үнэ болох <span class="math"><em>a</em></span>, <span class="math"><em>b</em></span>, <span class="math"><em>c</em></span>, <span class="math"><em>d</em></span>, <span class="math"><em>e</em></span> (<span class="math">1 ≤ <em>a</em> &lt; <em>b</em> &lt; <em>c</em> &lt; <em>d</em> &lt; <em>e</em> ≤ 10<sup>9</sup></span>)-г өгнө.</p>
<h3 id="гаралт">Гаралт</h3>
<p>Эхний мөрөнд аяга, алчуур, цүнх, унадаг дугуй, машин тус бүрээс хэд хэдийг авсныг илэрхийлэх 5 бүхэл тоог энэ дарааллаар хэвлэнэ. Дараагийн мөрөнд бүх шагналаа авсны дараа хэдэн оноотой үлдсэнийг илэрхийлэх нэг тоо хэвлэ.</p>
<p>Жич: C++ хэл дээр 64-битийн тоо хэрэглэх үед %lld-г хэрэглэхгүй байхыг зөвлөж байна. %I64d, эсвэл cin, cout стриймийг ашиглана уу.</p>
