<h1 id="даалуу">Даалуу</h1>
<p>Валерад n тооны эгнүүлсэн даалуу байв. Даалуу бүр дээд доод гэсэн хоёр хагастай. Хагас бүр <span class="math">1</span>-ээс <span class="math">6</span> хүртэлх тоонуудыг агуулна. Валера тэгш бүхэл тоонд дуртай учир даалуунуудын дээд болон доод хагасын тоонуудын нийлбэрийг тэгш байлгахыг хүсэв.</p>
<p>Ингэхийн тулд Валера даалуунуудыг <span class="math">180</span> градус эргүүлж болно. Эргүүлсний дараа дээд болон доод хагас байраа солино. Энэ үйлдлийг <span class="math">1</span> секундын дотор хийнэ. Валерад даалуунуудыг эргүүлж зорилгодоо хүрэхэд шаардагдах хамгийн бага хугацааг олоход туслаарай.</p>
<h3 id="оролт">Оролт</h3>
<p>Эхний мөр Валерад байгаа даалууны тоо болох <span class="math"><em>n</em></span> (<span class="math">1 ≤ <em>n</em> ≤ 100</span>) тооны бүхэл тоог агуулна. Дараагийн <span class="math"><em>n</em></span> мөрүүд хоёр зайгаар тусгаарлагдсан <span class="math"><em>x</em><sub><em>i</em></sub></span>, <span class="math"><em>y</em><sub><em>i</em></sub></span> (<span class="math">1 ≤ <em>x</em><sub><em>i</em></sub>, <em>y</em><sub><em>i</em></sub> ≤ 6</span>) бүхэл тоонуудыг агуулна. <span class="math"><em>x</em><sub><em>i</em></sub></span> тоо нь <span class="math"><em>i</em></span> дугаар даалууны дээд хагаст, <span class="math"><em>y</em><sub><em>i</em></sub></span> тоо нь доод хагаст бичигдсэн байна.</p>
<h3 id="гаралт">Гаралт</h3>
<p>Шаардагдах хамгийн бага секунд болох нэг бүхэл тоог бич. Хэрвээ Валера гүйцэтгэж чадахгүй бол <span class="math"> − 1</span>-ийг хэвлэнэ.</p>
<p class="math" style="text-align:right;font-style:italic">
Орчуулсан: Батхишиг
</p>

