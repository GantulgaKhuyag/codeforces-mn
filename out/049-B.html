<h1 id="нийлбэр">Нийлбэр</h1>
<p>Вася тооллын системийн талаар сурч байв. Харамсалтай нь тэр илэрхийллээ ямар суурьтай тооллын системд бичигдсэнийг дандаа мартчихаад байв. Нэг удаа тэр дэвтэртээ <span class="math"><em>a</em> + <em>b</em> = ? </span> гэсэн асуулт байхыг харсан ба суурийг нь хаана ч тэмдэглээгүй байлаа. Одоо Вася <span class="math"><em>p</em></span> суурь сонгон уг илэрхийллийг <span class="math"><em>p</em></span> суурьтай тооллын системд бичигдсэн гэж үзэн ажиглав. Вася ялгаатай сууриудад ялгаатай хариу гарч болохыг, бүр зарим суурь нь байх боломжгүй гэдгийг ойлгожээ. Жишээлбэл, <span class="math">78 + 87</span> илэрхийлэл <span class="math">16</span> суурьд <span class="math"><em>F</em><em>F</em><sub>16</sub></span>, <span class="math">15</span> суурьд <span class="math">110<sub>15</sub></span>, <span class="math">10</span> суурьд <span class="math">165<sub>10</sub></span>, <span class="math">9</span> суурьд <span class="math">176<sub>9</sub></span> болох бѳгѳѳд <span class="math">8</span> ба түүнээс бага суурийн хувьд бүх цифрүүд нь сууриасаа эрс бага байх ёстой гэдгээс энэ илэрхийлэл нь эдгээр суурьд бичигдсэн байх боломжгүй юм. Вася илэрхийллийн утгын байж болох хамгийн их урт хэд болохыг сонирхов. Түүнд энэ уртыг олоход туслана уу.</p>
<p>Энд урт гэдэг нь цифрүүдийн тоо гэж ойлгох хэрэгтэй. Жишээлбэл, <span class="math">78 + 87 = ? </span> илэрхийллийн утгын байж болох хамгийн их урт нь <span class="math">3</span>. Энэ нь <span class="math">15</span> суурьд <span class="math">110<sub>15</sub></span>, <span class="math">10</span> суурьд <span class="math">165<sub>10</sub></span>, <span class="math">9</span> суурьд <span class="math">176<sub>9</sub></span> гэдгээс гарч байна.</p>
<h3 id="оролт">Оролт</h3>
<p>Эхний мѳр ѳгсѳн илэрхийллийн <span class="math"><em>a</em></span>, <span class="math"><em>b</em></span> (<span class="math">1 ≤ <em>a</em></span>, <span class="math"><em>b</em> ≤ 1000</span>) хоёр бүхэл тоог зайгаар тусгаарлан агуулна.</p>
<h3 id="гаралт">Гаралт</h3>
<p>Хамгийн урт хариуны урт болох ганц бүхэл тоог хэвлэ.</p>
<p class="credit" style="text-align:right;font-style:italic">Орчуулсан: Sugardorj</p>