Петя болон Тэгш өнцөгт
======================
Бяцхан Петя тэгш өнцөгтөөр тоглох дуртай. Ээж нь Петяд $n × m$ хэсэгт хуваагдсан ($n$ мөр, $m$ баганатай) тэгш өнцөгт авчирж өгжээ. Петя 2 ялгаатай нүдийг нь тэмдэглээд дараах бодлогыг бодож байна:
 
_Энгийн зам_ гэж 2 нүдийг холбосон $a_1, a_2, ... , a_k$ ялгаатай нүдүүдийн дарааллыг хэлнэ. Энд $a_1$ болон $a_k$ нь тэмдэглэсэн нүдүүд байна. Мөн $a_i$ болон $a_{i+1}$  нь хөрш нүдүүд байна. Энэ замын уртыг $k$ гэж тэмдэглэе (дарааллын урт).
 
Петягийн даалгавар бол хамгийн урт энгийн замыг олох. Түүнд тусла.


### Оролт
Эхний мөрөнд тэгш өнцөгтийн урт өргөн болох $n, m$ ($4 ≤ n, m ≤ 1000$) тоонууд өгөгдөнө. Хоёрдахь мөрөнд эхний тэмдэглэсэн нүдний байрлал $x_1 \ y_1$ өгөдөнө. Дараагийн мөрөнд хоёрдох тэмдэглэсэн нүдний байрлал болох $x_2 \ y_2$ өгөгдөнө. ($1 < x_1, x_2 < n$, $1 < y_1, y_2 < m$, $x_1 ≠ x_2$, $y_1 ≠ y_2$).
 
Тэмдэглэсэн цэгүүдийн байрлалыг тодорхойлох $x, y$ тоонууд нь $x$ дэх мөр $y$ дахь багана гэснийг илтгэнэ. Мөрүүдийг дээрээс доош $1$-ээс $n$ хүртэл дугаарласан. Багануудыг зүүнээс баруун тийш $1$-ээс $m$ хүртэл дугаарласан.
 
Тэмдэглэсэн нүдүүд нь хэзээ ч нэг мөрөнд эсвэл нэг багананд байрлахгүй.


### Гаралт
Гаралтын эхний мөрөнд замын урт $k$-г хэвлэнэ үү. Дараагийн $k$ мөр бүрт дайрч өнгөрөх нүдний координатыг дараалынх нь дагуу хэвлээрэй. (энэ зам нь ($x_1, y_1$) нүднээс эхлээд ($x_2, y_2$) нь дээр дуусах ёстой) Хэрвээ олон шийд байвал хүссэн хариугаа хэвлэж болно.
 
-- Энхсанаа
