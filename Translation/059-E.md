Хамгийн богино зам
==================
Эртний Бэрланд $n$ хоттой, ижил урттай, хоёр урсгалтай $m$ замтай байв. Хотууд $1$-ээс $n$ хүртэл дугаарлагдсан. Эртний мухар сүсгийн дагуу хэрвээ аялагч дунд нь өөр хотоор дайралгүй $a_i$, $b_i$, $c_i$ хотуудаар дараалан өнгөрвөл үнэхээр аймшигтай зүйл түүнийг хүлээж байдаг гэлцдэг.

Хотод нийт $k$ ширхэг ийм гурвал байдаг. Гурвал бүр яг дарааллаараа өгөгднө, энэ нь жишээлбэл та $a_i$, $c_i$, $b_i$ гэсэн дарааллаар аялах боломжтой. Вася $1$ хотоос $n$ хот руу тэр мухар сүсгийг зөрчилгүйгээр явахыг хүсэв. Түүний туулах хамгийн богино замын уртыг олно уу. Бас ямар маршрутаар явахыг нь зааж өгнө үү.

### Оролт
Эхний мөр харгалзан хотын тоо, замын тоо, хориотой гурвалын тоо болох $n$, $m$, $k$ ($2 ≤ n ≤ 3000$, $1 ≤ m ≤ 20000$, $0 ≤ k ≤ 10^5$) гурван бүхэл тоог агуулна.

Дараагийн $m$ мөрөнд мөр бүрт замыг илэрхийлэх $x_i$, $y_i$ ($1 ≤ x_i, y_i ≤ n$) хоёр бүхэл тоог агуулна. Зам нь уг замаар холбогдсон хоёр хотоор тодорхойлогдно. Хот өөртэйгөө замаар холбогдохгүй ба хос хотын хооронд нэгээс олон зам байж болохгүй.

Дараагийн $k$ мөрөнд хориотой гурвалууд болох $a_i$, $b_i$, $c_i$ ($1 ≤ a_i, b_i, c_i ≤ n$) гурван бүхэл тоо өгөгднө. Гурвал бүр энэ жагсаалтад нэгээс олон удаа байхгүй. Гурвал дахь гурван хот хоорондоо ялгаатай.

$1$-ээс $n$ хот руу замаар холбогдох боломжгүй байж болно.

### Гаралт
$1$-ээс $n$ рүү явах зам байхгүй бол $-1$ гэж хэвлэ. Бусад тохиолдолд эхний мөрөнд $1$-ээс $n$ хот руу очих хамгийн богино замын урт болох $d$ тоог хэвлэнэ. Хоёрдахь мөрөнд Васягийн явах ямар нэгэн хамгийн богино замыг илэрхийлэх $d + 1$ ширхэг бүхэл тоог хэвлэ. Энэ зам $1$ хотоос эхлэн $n$ хот дээр төгсөх ёстой.

-- Sugardorj
