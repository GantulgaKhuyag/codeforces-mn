Модтой тоглоом
==============
Момижид $n$ ширхэг оройтой өлгөгдсөн мод (rooted tree) өгөгдсөн. Тэр модныхоо
оройнуудыг $1$-ээс $n$ хүртэл дугаарлаад $1$ гэсэн оройноос нь модоо өлгөөд
тоглоом тоглохоор шийдэв.

Тоглоом нь дараах байдлаар явагдана. Момижи модонд байгаа нэг оройг (энэ оройг
$v$ гэж тэмдэглэе) сонгож аваад $v$ оройтой холбоогдсон бүх холбоосыг салгана.
Тэгвэл $v$ оройноос унжиж байсан оройнууд ч бас модноос салах юм. Мод нь ямар ч
оройгүй үлдсэн тохиолдолд тоглоом дуусна. Өөрөөр хэлбэл $1$ гэсэн оройг салгахад
тоглоом дуусах юм.

Момижи үргэлж модонд үлдсэн байгаа оройнуудаас сонгож авч салгадаг. Таны
даалгавар бол тоглоом дунджаар хэдэн үйлдлийн дараа өндөрлөхийг тооцоолох юм.


### Оролт
Эхний мөрөнд мод хэдэн оройтойг тодорхойлох $n$ ($1 ≤ n ≤ 10^5$) тоо өгөгдөнө.
Дараагийн $n - 1$ мөрөнд модны холбоосуудыг өгнө. $i$ дахь холбоосоор ямар хоёр
орой холбогдсоныг илтгэх $a_i, b_i$ ($1 ≤ a_i, b_i ≤ n; a_i ≠ b_i$) тоонууд
өгөгдөнө.

Өгсөн граф заавал мод байна.


### Гаралт
Дунджаар хэдэн үйлдлийн дараа тоглоом дуусахыг илтгэх ганц эерэг бодит тоо.

Хариунд гарсан тоо нь $10^{-6}$ зэрэгт зөрөөгүй тохиолдолд зөв хариунд авч үзнэ.

-- Энхсанаа
