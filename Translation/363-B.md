Хашаа
=====
Поликарпусийн гэрийн урд хашаа байдаг. Хашаа $n$ ширхэг ижил өргөнтэй нэг нь
нөгөөгийхөө араас зүүнээс баруун тийш цувж байрласан банзнуудаас бүтдэг. $i$ дэх
банзны өндөр $h_i$ метр, өөр банзнууд өөр өндөртэй байж болдог байна.

![][1]

Зураг: $n = 7$ ба $h = [1, 2, 6, 1, 1, 7, 1]$ тохиолдол

Поликарпус дээд зэрэглэлийн төгөлдөр хуур худалдаж авсан ба үүнийгээ гэртээ
хэрхэн оруулах талаар бодож байна. Төлөвлөгөөгөө гүйцэлдүүлэхийн тулд тэрээр
хашаанаасаа $k$ ширхэг дараалласан банзнуудыг авах хэрэгтэй болно. Өндөр
банзнуудыг хашаанаас салгаж авахад илүү хэцүү болохоор Поликарпүс өндрүүдийн
нийлбэр нь байж болох хамгийн бага утга бүхий дараалласан $k$ ширхэг банзнуудыг
олохыг хүсч байлаа.

Нийт өндрийн хэмжээ нь хамгийн бага байдаг $k$ ширхэг дараалласан хашаануудын
индексүүдийг олдог програм бичээрэй. Хашаа Поликарпүсийн гэрийг тойроод биш
гэрийнх нь урд байдгийг анхааруулъя (өөрөөр хэлбэл хашаа тойрог биш).


### Оролт
Оролтын эхний мөрөнд $n$ болон $k$ ($1 ≤ n ≤ 1.5·10^5$, $1 ≤ k ≤ n$) гэсэн
хашааны банзнуудын тоо болон төгөлдөр хууранд зориулж гаргах нүхний өргөнг
илэрхийлэх 2 ширхэг бүхэл тоо байна. 2 дахь мөрөнд хашааны $i$ дэх банзны өндөр
$h_i$ байхаар $h_1, h_2, ... , h_n$ ($1 ≤ h_i ≤ 100$) бүхэл тоонуудын
дарааллууд байна.


### Гаралт
$j, j+1, ... , j+k-1$ банзнуудын өндрийн нийлбэр нь боломжит хамгийн бага утгатай
байх $j$-г хэвлэ. Ийм хэд хэдэн $j$ байвал тэдний аль нэгийг нь хэвлээрэй.

  [1]: http://espresso.codeforces.com/4280846f32607ef266fbff1d8fe49341662caac0.png

-- Энхдүүрэн
