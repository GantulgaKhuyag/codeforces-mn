Минжний бодлого - 3
===================
Ухаалаг минж ABBYY Cup-д оролцогчдод бас нэгэн бодлого илгээжээ. Энэ удаад тэр баримтуудыг гарчигаар нь ялгах ажил санал болгосон байна. Үүнийг тайлбарлавал:

Танд бэлтгэл баримтууд өгөгдсөн. Эдгээр баримтуудын гарчгийг та мэднэ. Гарчгууд нь $1$-с $3$-н хооронд бүхэл тоо байна. Эдгээр гарчгууд нь агуулгатайгаа холбоотой. Жишээ нь $3$ гарчигтай бүх баримтуудад худалдааны тухай мэдээ байгаа ажээ.

Та http://download4.abbyy.com/a2/X2RZ2ZWXBG5VYWAL61H76ZQM/train.zip хаягаас баримтуудыг татаж авах боломжтой. Уг архивт "$1$", "$2$", "$3$" дугаартай хавцаснууд байгаа бөгөөд хавцас бүрт уг гарчигт хамаарагдах баримтууд байгаа. Баримт бүр яг нэг гарчиганд хамаарагдахаар байна.

Баримт бүрийн эхний мөр нь таних тэмдэг, дараагийн мөр нь гарчиг байх бөгөөд үлдсэн бүх мөр нь баримтын агуулга юм. Таних тэмдэг нь бодлого зохиоход хялбар болгох байсан бөгөөд оролцогчдод огт ашиггүй болно.

Таны програм баримтыг аль ангилал болохыг тогтоох ёстой бөгөөд бүх оролтын баримт нь дасгалд өгөгдсөн баримтуудын аль нэг ангилал таарах агуулгатай байна.


### Оролт
Эхний мөрөнд баримтын таних тэмдэг $id$ ($0 ≤ id ≤ 10^6$), дараагийн мөрөнд гарчиг байрлана. Бусад бүх мөр нь баримтын агуулга бөгөөд оролт хэмжээгээрээ $10$ килобайтаас хэтрэхгүй.

Тестүүд нийт $10$ бүлэг байгаа бөгөөд $1$, $2$-р бүлэг нь дасгалын баримтууд байна. Тэгэхдээ тэдгээр баримтын таних тэмдэг нь дасгалынхаас ялгаатай. $3$-с $10$-р бүлэг тест нь бодлого зохиогчийн үзэмжээр хөнгөнөөс хүндрүү эрэмблэгдсэн болно (Эдгээр бүлгүүдэд дасгалын баримтуудад байхгүй баримт байгаа).


### Гаралт
Баримтын хамаарагдах ангилал болох $1$-с $3$-н хооронд тоо хэвлэнэ үү.

-- zoloogg
