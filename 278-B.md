Шинэ бодлого
============
Шинэ бодлого зохиох ихэнх хүмүүст амархан байдаг. Гэхдээ түүндээ нэр өгнө гэдэг
хүндхэн асуудал болдог билээ. Бид Codeforces-ийн сүүлийн бодлогуудын нэрний дэд
хэсэг болдоггүй нэрийг хайж байна. Та бидэнд туслаж чадах уу?

Бид танд Codeforces-ийн сүүлийн $n$ бодлогоны нэр болох англи цагаан толгойн
жижиг үсгүүдээс бүтсэн $n$ ширхэг үг өгнө. Та эдгээр нэрний альных нь ч дэд
хэсэг болдоггүй хамгийн богино нэрийг ол. Хэрэв тийм нэр олон байвал цагаан
толгойн дарааллаар хамгийн багыг нь олно.

$s$=$s_1$$s_2$... $s_{|s|}$ (энд $|s|$ нь $s$ тэмдэгт мөрийн урт) тэмдэг мөрийн
$s[l... r]$ $(1≤l≤r≤|s|)$ дэд хэсэг гэдэг нь $s_l$$s_{l+1}$... $s_r$ гэсэн
тэмдэгтийн дарааллыг хэлнэ.

$x$=$x_1$$x_2$...$x_p$ тэмдэгт мөр нь $y$=$y_1$$y_2$...$y_q$ тэмдэгт мөрөөс
цагаан толгойн дарааллаар бага байна гэдэг нь хэрэв $p<q$ бөгөөд
$x_1$=$y_1$,$x_2$=$y_2$,..., $x_p$=$y_p$ байх эсвэл $r$$(r<p,r<q)$ ба
$x_1$=$y_1$,$x_2$=$y_2$,...,$x_r$=$y_r$ ба $x_{r+1} < y_{r+1}$ байх $r$ тоо
оршин байх явдал юм. Тэмдэгтүүдийг тэдгээрийн ASCII кодоор жишнэ.


### Оролт
Эхний мөрөнд $n$ ($1 ≤ n ≤ 30$) тоо байна. Энэ нь танд өгөх Codeforces-ийн
сүүлийн бодлогуудын нэрний тоо байна.

Үүний дараагаар дараагийн $n$ мөрөнд бодлогын нэрнүүд байна. Нэрнүүд нь англи
цагаан толгойн жижиг үсгүүдээс тогтсон ямар нэг сул зай агуулаагүй урт нь
$1$-ээс багагүй $20$-оос ихгүй тэмдэгт мөр байна.


### Гаралт
Бодлогын шийд болох дан жижиг үсгүүдээс бүтэх тэмдэгт мөрийг хэвлэнэ.

-- Naranbayar
